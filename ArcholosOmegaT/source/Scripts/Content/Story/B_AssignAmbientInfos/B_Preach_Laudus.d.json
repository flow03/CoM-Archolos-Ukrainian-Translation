{
  "DIA_Laudus_PREACH_03_00": "I wtedy rzekł Adanos do swych wyznawców: 'Żyjcie i pracujcie, albowiem dzień stworzono po to, by mąż mógł żyć i pracować.'",
  "DIA_Laudus_PREACH_03_01": "Szukajcie wiedzy, byście mogli przekazać ją synom swoim, gdyż taka jest wola moja.",
  "DIA_Laudus_PREACH_03_02": "Strzeżcie się, bo człek głupi i leniwy zostanie wygnany do krainy wiecznej ciemności.",
  "DIA_Laudus_PREACH_03_03": "Albowiem to Adanos przyniósł ludziom pomysłowość i mądrość, której tak bardzo potrzebowali.",
  "DIA_Laudus_PREACH_03_04": "Niech nasza wiedza i nasze czyny teraz i na wieki stanowią jedność ze Świętą Wodą.",
  "DIA_Laudus_PREACH_03_05": "Niech Błogosławieństwo Adanosa zawsze będzie z nami, aż nie wyschnie źródło naszego życia.",
  "DIA_Laudus_PREACH_03_06": "Cieszmy się i radujmy ze wszystkiego, co z jego woli powstało, a swą miłością darujmy jednakowo wszystkie rzeczy.",
  "DIA_Laudus_PREACH_03_07": "Albowiem Pan morza i oceanów roztacza opiekę nad wszystko, co żywe - rośliny, zwierzęta i ludzi.",
  "DIA_Laudus_PREACH_03_08": "Szanujmy stworzenia Pana naszego i ziemię, po której stąpał, albowiem jest ona święta.",
  "DIA_Laudus_PREACH_03_09": "Pomagajmy potrzebującym i bądźmy strażnikami sprawiedliwości!",
  "DIA_Laudus_PREACH_03_10": "Głośmy wolę boga harmonii, boskiego strażnika równowagi pomiędzy Innosem a Beliarem.",
  "DIA_Laudus_PREACH_03_11": "Tylko Adanos stoi między zwaśnionymi bogami, by zapewnić równowagę sił.",
  "DIA_Laudus_PREACH_03_12": "Niech obdarzy nas mądrością, byśmy roztropnie używali otrzymanych od niego darów.",
  "DIA_Laudus_PREACH_03_13": "Oby nasze dusze dostąpiły jego królestwa.",
  "DIA_Laudus_PREACH_03_14": "Niech jego mądrość stoi na straży ładu i harmonii.",
  "DIA_Laudus_PREACH_03_15": "Zatem idźmy i szerzmy jego wolę, a Adanos niech nas prowadzi.",
  "DIA_Laudus_PREACH_03_16": "Niech oświeca ścieżkę, po której przyszło nam stąpać i abyśmy oparli się wszystkim zagrożeniom.",
  "DIA_Laudus_PREACH_03_17": "Adanos strzec nas będzie od złej przygody!",
  "DIA_Laudus_PREACH_03_18": "Niech pobłogosławi nasze ciała, uwolni je od ran i tchnie w nie nowe życie!",
  "DIA_Laudus_PREACH_03_19": "Niech zmiłuje się nad nami i ma nas w swej opiece.",
  "DIA_Laudus_PREACH_03_20": "Chwała niech będzie strażnikowi niebiańskiej i ziemskiej harmonii."
}