{
  "DIA_Candac_INNOS_100_01": "Прокляті торговці! Вони все перетворюють на прибуток!",
  "DIA_Candac_INNOS_100_02": "Так нахабно, прямо перед церквою, продавати статуетки нашого Єдиного Бога.",
  "DIA_Candac_INNOS_100_03": "Це обурливо!",
  "DIA_Candac_Hello_15_01": "Що в тебе за обладунок?",
  "DIA_Candac_Hello_100_02": "Звідки ти взявся, хлопче? Я королівський паладин і мене звуть Кандак! Ти що, ніде не бачив нікого із нас?",
  "DIA_Candac_Hello_15_03": "Не мав можливості. Я родом з невеликого острівця, а ви чомусь жодного разу його не відвідали.",
  "DIA_Candac_Hello_100_04": "Мабуть, у цьому не було потреби. Якщо маєш що сказати, то говори коротко, ти перервав мої молитви.",
  "DIA_Candac_BadPlace_15_01": "Тобі не подобається Архолос?",
  "DIA_Candac_BadPlace_100_02": "Якби острів мені не подобався, я б вже давно зістрибнув зі скелі. Деякі місця тут справді чарівні – особливо Старе місто, яке побудоване в прекрасному стилі.",
  "DIA_Candac_BadPlace_100_03": "Ех, якби я опинився тут за інших обставин, я, напевно, зміг би оцінити красу й інших закутків острова.",
  "DIA_Candac_BadPlace_15_04": "За інших обставин?",
  "DIA_Candac_BadPlace_100_05": "Я все життя вірою і правдою служив своєму Ордену, і ось що я отримав на старість – нору, в якій я доживу до кінця своїх днів. Але я не буду обтяжувати тебе своїми проблемами.",
  "DIA_Candac_Paladins_15_01": "Розкажеш мені про паладинів?",
  "DIA_Candac_Paladins_100_02": "Я можу розповідати про нас цілими днями і все одно не охопити навіть половини всього. Ти маєш стільки часу?",
  "DIA_Candac_Paladins_15_03": "Мені вистачить найважливіших фактів.",
  "DIA_Candac_Paladins_100_04": "Звичайно, навіщо розширювати свій кругозір, якщо можна задовольнятися кількома поверхневими відомостями?",
  "DIA_Candac_Paladins_100_05": "Ех... добре, ти мусиш знати, що Орден паладинів було засновано багато років тому за велінням самого Інноса.",
  "DIA_Candac_Paladins_100_06": "Історики досі сперечаються, хто саме виконав його волю, але найбільш поширеною є думка, що це був засновник Королівства Міртана, Робар I.",
  "DIA_Candac_Paladins_100_07": "Кожен член Ордену повинен мати чисте серце, бути хоробрим, чесним і готовим віддати своє життя в ім'я Інноса.",
  "DIA_Candac_Paladins_100_08": "Щоб належно виконувати волю нашого Господа, ми проходимо тривалу підготовку, під час якої вчимося битися різноманітною зброєю, переважно мечами, і використовувати базові заклинання.",
  "DIA_Candac_Paladins_100_09": "Що ще можна сказати? На довший урок історії, як ти сам казав, у тебе немає часу.",
  "DIA_Candac_Paladins_15_10": "Мені цього достатньо. Дякую.",
  "DIA_Candac_SQ309_100_01": "Дозволь тебе дещо запитати, хлопче. Ти віриш в Інноса?",
  "DIA_Candac_SQ309_See_100_01": "Як ти, мабуть, сам помітив, на цьому острові панує дивний звичай.",
  "DIA_Candac_SQ309_See_100_02": "Біля церкви стоїть прилавок, в якому якийсь чоловік намагається дурити людей, продаючи їм статуетки Інноса.",
  "DIA_Candac_SQ309_See_100_03": "Від самого прибуття на Архолос це не давало мені спокою.",
  "DIA_Candac_SQ309_See_100_04": "Я намагався просити в молитві про душевний спокій, але з кожним днем я відчуваю, як жар все більше і більше розпалює моє серце.",
  "DIA_Candac_SQ309_See_100_05": "Наче сам Іннос хотів, щоб я втрутився у цю справу.",
  "DIA_Candac_SQ309_See_100_06": "Що найгірше, кілька днів тому, коли я вранці повернувся до церкви, тут, наче з-під землі, з'явився ще один прилавок!",
  "DIA_Candac_SQ309_See_100_07": "Тоді я вирішив, що покладу цьому край.",
  "DIA_Candac_SQ309_Cheat_15_01": "Дурити? Люди ж бачать, що купують.",
  "DIA_Candac_SQ309_Cheat_100_02": "Прості люди хочуть показати свою відданість Інносу в будь-який спосіб. Я їх не звинувачую, адже їхні серця і наміри добрі.",
  "DIA_Candac_SQ309_Cheat_100_03": "Однак вони не знають священних писань і їх легко обдурити, а ці нечисті на руку торговці чудово користуються цим!",
  "DIA_Candac_SQ309_Cheat_100_04": "Вони обіцяють, що статуетки відлякують чудовиськ Беліара, або задобрюють Інноса.",
  "DIA_Candac_SQ309_Cheat_100_05": "А вони навіть не зроблені з чистого золота, як ті, що знаходяться в монастирях чи у паладинів.",
  "DIA_Candac_SQ309_Cheat_100_06": "Не кажучи вже про те, що їх, мабуть, навіть жоден Маг Вогню не благословив.",
  "DIA_Candac_SQ309_DoSomething_15_01": "Чому ти нічого з цим не робиш?",
  "DIA_Candac_SQ309_DoSomething_100_02": "Повір, я намагався!",
  "DIA_Candac_SQ309_DoSomething_100_03": "На жаль, випробування, якому я піддався, виявилося серйознішим, ніж я думав спочатку.",
  "DIA_Candac_SQ309_DoSomething_100_04": "Я хотів підійти до прилавку і пояснити людям, що їх вводять в оману.",
  "DIA_Candac_SQ309_DoSomething_100_05": "Однак вони, замість того, щоб спокійно вислухати мене, почали кричати, що навіть паладин хотів би придбати для себе таку статуетку.",
  "DIA_Candac_SQ309_DoSomething_100_06": "За кілька хвилин зійшлося стільки мешканців, що вони мало не розтоптали один одного.",
  "DIA_Candac_SQ309_DoSomething_100_07": "Відтоді я і близько не підходжу до цих шахраїв та їхніх статуеток.",
  "DIA_Candac_SQ309_FireMage_15_01": "Ти намагався поговорити про це з магами?",
  "DIA_Candac_SQ309_FireMage_100_02": "Це було однією з перших речей, які я зробив.",
  "DIA_Candac_SQ309_FireMage_100_03": "Мені лише відповіли, що не бачать у цьому нічого поганого.",
  "DIA_Candac_SQ309_FireMage_100_04": "За їхніми словами, статуетки дозволяють навіть звичайним біднякам мати при собі Інноса, що полегшує поширення віри.",
  "DIA_Candac_SQ309_FireMage_15_05": "А ти з цим не згоден?",
  "DIA_Candac_SQ309_FireMage_100_06": "Паладин не може перечити волі Мага Вогню...",
  "DIA_Candac_SQ309_FireMage_15_07": "Але що?",
  "DIA_Candac_SQ309_FireMage_100_08": "Але ти не паладин...",
  "DIA_Candac_SQ309_FireMage_100_09": "І я знаю, що вся рада Магів Вогню на чолі з цим Ксардасом буде проти!",
  "DIA_Candac_SQ309_FireMage_100_10": "Тому ми повинні щось з цим зробити.",
  "DIA_Candac_SQ309_Xardas_15_01": "Ксардас?",
  "DIA_Candac_SQ309_Xardas_100_02": "Ксардас – лідер Кола Вогню. Він один з наймогутніших і наймудріших людей у всьому королівстві. Його вже давно ніхто не бачив.",
  "DIA_Candac_SQ309_Xardas_100_03": "Подейкують, що він цілими днями сидить у бібліотеках, розкиданих по всій Міртані та Нордмару, щоб знайти спосіб, аби нарешті завершити війну з орками.",
  "DIA_Candac_SQ309_Xardas_100_04": "Принаймні так було, коли я залишав континент.",
  "DIA_Candac_SQ309_Xardas_100_05": "Якщо він не поквапиться, ми все одно виграємо цю війну, використовуючи лише нашу зброю з магічної руди та рунічну магію!",
  "DIA_Candac_SQ309_Xardas_100_06": "Хлопці з Венгарду подбають про це!",
  "DIA_Candac_SQ309_Help_15_01": "Я тобі допоможу, з чого мені почати?",
  "DIA_Candac_SQ309_Help_100_02": "Саме на це я й розраховував.",
  "DIA_Candac_SQ309_Help_100_03": "Найкраще, якщо ти почнеш із того, що розпитаєш Мейлора про деталі його бізнесу.",
  "DIA_Candac_SQ309_Help_100_04": "Звідки він бере ці статуетки, чи має всі необхідні дозволи, і чи є він хоча б віруючим.",
  "DIA_Candac_SQ309_Help_100_05": "Як тільки вдасться щось з'ясувати, повертайся до мене.",
  "DIA_Candac_SQ309_Goodbye_15_01": "Гадаю, це не моя справа.",
  "DIA_Candac_SQ309_Goodbye_100_02": "Схоже, мені доведеться почекати на когось корисного.",
  "DIA_Candac_SQ309_Goodbye_100_03": "Нехай Іннос буде з тобою.",
  "DIA_Candac_SQ309_Yes_15_01": "Звичайно.",
  "DIA_Candac_SQ309_Yes_100_02": "Це чудово!",
  "DIA_Candac_SQ309_Yes_100_03": "Мені потрібен хтось молодий, енергійний і з вірою в серці.",
  "DIA_Candac_SQ309_Well_15_01": "У нас в юності були уроки з Магами Вогню...",
  "DIA_Candac_SQ309_Well_100_02": "Що ж... Гадаю, твоєї молодості та енергії нам вистачить.",
  "DIA_Candac_SQ309End_15_01": "Гадаю, що не все сталося так, як ти думав...",
  "DIA_Candac_SQ309End_100_02": "Давай більше не будемо про це.",
  "DIA_Candac_SQ309End_Mages_15_01": "Якщо вже самі маги так сказали...",
  "DIA_Candac_SQ309End_Mages_100_02": "Так, тепер у нас повністю зв'язані руки. Що ще гірше, поки ти бігав містом, перед церквою з’явився ще один прилавок!",
  "DIA_Candac_SQ309End_Mages_100_03": "Ще мить – і моя голова розірветься від метушні та постійних розмов про золотих Інносів.",
  "DIA_Candac_SQ309End_Mages_100_04": "Я повинен шукати якесь краще місце для молитви. Хто знає, можливо, мені краще відвідати монастир Магів Води? Здається, він знаходиться на повністю ізольованому острові.",
  "DIA_Candac_SQ309End_Mages_100_05": "Звучить як ідеальне місце для медитації та спокою.",
  "DIA_Candac_SQ309End_Research_15_01": "Можливо, я хоча б розкажу про те, що мені вже вдалося дізнатися?",
  "DIA_Candac_SQ309End_Research_100_02": "Ні, я не бажаю більше нічого про це чути.",
  "DIA_Candac_SQ309End_Research_100_03": "Схоже, я неправильно зрозумів волю Інноса.",
  "DIA_Candac_SQ309End_Research_100_04": "Можливо, від самого початку йшлося не про те, щоб позбутися торговців, а про те, щоб продані статуетки були освячені?",
  "DIA_Candac_SQ309End_Research_100_05": "У такому випадку я дійсно виконав наказ мого Господа і можу нарешті відпочити.",
  "DIA_Candac_SQ309End_Reward_15_01": "А як щодо моєї винагороди?",
  "DIA_Candac_SQ309End_Reward_100_02": "Хоча ти й не зміг виконати угоду і не позбувся торговців, але я впевнений, що ти доклав до цього чимало зусиль.",
  "DIA_Candac_SQ309End_Reward_100_03": "Зрештою, нам вдалося принести користь як самому Інносу, так і жителям острова.",
  "DIA_Candac_SQ309End_Reward_100_04": "Звичайно, як шанований представник свого ордену, я не можу залишити тебе в такій ситуації без винагороди.",
  "DIA_Candac_SQ309End_Reward_100_05": "У мене при собі небагато золота, але під час своїх експедицій я колись знайшов один цінний сувій.",
  "DIA_Candac_SQ309End_Reward_100_06": "Навряд чи він мені стане в нагоді, але хто знає, можливо, він колись тобі врятує життя.",
  "DIA_Candac_SQ508_What_15_01": "Що робить паладин у монастирі Магів Води?",
  "DIA_Candac_SQ508_What_03_02": "А що ти тут робиш? Ти не схожий на мага.",
  "DIA_Candac_SQ508_What_Wounded_03_02": "Бачиш, моє тіло у відмінному стані, але мій дух потребує зцілення.",
  "DIA_Candac_SQ508_What_Wounded_15_01": "Мене важко поранили, і маги допомагають мені відновитись.",
  "DIA_Candac_SQ508_What_WasWounded_15_01": "Я був важко поранений, але маги допомогли мені відновитись.",
  "DIA_Candac_SQ508_What_Same_15_01": "Я міг би запитати те саме.",
  "DIA_Candac_SQ508_What_Same_03_02": "Ти виглядаєш так, ніби по тобі пробігло стадо кабанів, але ти досі не набрався смирення, так?",
  "DIA_Candac_SQ508_What_Next_03_01": "Після історії із золотими Інносами я не можу знайти спокою.",
  "DIA_Candac_SQ508_What_Next_03_02": "Якщо ти хоча б на мить наближався до церкви Інноса в місті, то, напевно, помітив, що з місця молитви він перетворився на ринкову площу.",
  "DIA_Candac_SQ508_What_Next_03_03": "Замість тиші і спокою, все, що там можна почути, – це розхвалювання товарів і обговорення цін.",
  "DIA_Candac_SQ508_What_Next_03_04": "Маги Вогню кажуть, що все гаразд і я маю припинити цю справу, але...",
  "DIA_Candac_SQ508_What_Next_03_05": "Нехай Іннос пробачить мені ці слова, але я з ними не згоден!",
  "DIA_Candac_SQ508_What_Next_03_06": "Ми мали б розповідати всім невіруючим про нашого Господа. Навертати тих, хто помиляється, нашими словами, прикладом і святим вогнем.",
  "DIA_Candac_SQ508_What_Next_03_07": "А ми тим часом займаємося продажем статуеток і примноженням церковних статків.",
  "DIA_Candac_SQ508_What_Next_03_08": "Через все це я відчуваю, що мій вогонь завзяття згасає, і я зовсім не знаю, що з цим робити!",
  "DIA_Candac_SQ508_What_Next_03_09": "Я не можу розповісти про це своїм братам, що вони подумають про мене? А що, якщо я посію свої сумніви у їхніх серцях?",
  "DIA_Candac_SQ508_What_Next_03_10": "Тому, коли я побачив, що старі демони повертаються до мене, і я знову потягнувся до пляшки, я одразу ж зібрав речі і прибув сюди, в монастир.",
  "DIA_Candac_SQ508_What_Next_03_11": "Я шукав місце для усамітнення, де я міг би спокійно помолитися, відгородитися від зовнішнього світу і обміркувати все з самого початку.",
  "DIA_Candac_SQ508_What_Beer_15_01": "І ти лікуєш це алкоголем?",
  "DIA_Candac_SQ508_What_Beer_03_02": "Навіть у паладина бувають моменти слабкості!",
  "DIA_Candac_SQ508_What_End_03_01": "Я ганьблю власний орден.",
  "DIA_Candac_SQ508_What_Bad_15_01": "Здається, це не надто допомагає.",
  "DIA_Candac_SQ508_What_Bad_03_02": "Ти не повинен розповідати про це.",
  "DIA_Candac_SQ508_What_Going_15_01": "І як виходить?",
  "DIA_Candac_SQ508_What_Going_03_02": "Гадаю, ти й сам прекрасно все бачиш.",
  "DIA_Candac_SQ508_Start_15_01": "Ти завжди можеш почати з того, щоб позбутися цієї пляшки.",
  "DIA_Candac_SQ508_Start_03_02": "Ти маєш рацію, я занадто довго дозволяв цій проклятій рідині тримати мене в полоні. Забери її, мені потрібно помолитися.",
  "DIA_Candac_SQ508_Finally_03_01": "Нарешті ти став схожим на людину! Маги Води – дійсно майстри цілющої магії.",
  "DIA_Candac_SQ508_Finally_15_02": "А як ти справляєшся?",
  "DIA_Candac_SQ508_Finally_03_03": "З нашої останньої зустрічі я жодного разу не торкнувся пляшки, і я цим пишаюся.",
  "DIA_Candac_SQ508_Finally_03_04": "Однак я все ще відчуваю ту ж саму порожнечу, що й раніше. Що, якщо все, що робить наш орден, не має вищої мети?",
  "DIA_Candac_SQ508_Finally_03_05": "Я навіть почав говорити про це з кількома Магами Води. Вони запропонували мені дослідити тексти з мудрістю Аданоса, але я чомусь в цьому не впевнений...",
  "DIA_Candac_SQ508_Finally_03_06": "Як читання про баланс і рівновагу може допомогти мені відновити віру у вогонь справедливості Інноса?",
  "DIA_Candac_SQ508_Finally_03_07": "Загалом, я більше не буду тебе цим турбувати, ти, напевно, маєш достатньо своїх проблем і не можеш дочекатися, щоб покинути монастир.",
  "DIA_Candac_SQ508_JobForYou_15_01": "Я знайшов для тебе завдання.",
  "DIA_Candac_SQ508_JobForYou_03_02": "Справді?",
  "DIA_Candac_SQ508_JobForYou_15_03": "Послушники знайшли якихось мертвих тварин на цвинтарі.",
  "DIA_Candac_SQ508_JobForYou_03_04": "Хлопче, мені потрібно повернути віру, а не очищати цвинтар від польових хижаків. Впевнений, ти без проблем впораєшся із цим завданням сам.",
  "DIA_Candac_SQ508_AboutGraveyard_15_01": "Щодо того цвинтаря...",
  "DIA_Candac_SQ508_AboutGraveyard_03_02": "Ти знову про це? Здається, я тобі вже все сказав.",
  "DIA_Candac_SQ508_AboutGraveyard_Allow_15_01": "Ти просто дозволиш оскверняти статую Інноса?",
  "DIA_Candac_SQ508_AboutGraveyard_Allow_03_02": "На цвинтарі є вівтар Інноса? Але це ж монастир Магів Води!",
  "DIA_Candac_SQ508_Sign_15_01": "Може, це і є той самий знак, на який ти чекав?",
  "DIA_Candac_SQ508_Sign_03_02": "Можливо, ти маєш рацію, ходімо!",
  "DIA_Candac_SQ508_Sign_15_03": "Зустрінемось вночі перед входом на цвинтар, схоже, саме тоді звідти долинали дивні звуки.",
  "DIA_Candac_SQ508_Sign_03_04": "Чудово, так справедливість досягне винуватців, спійманих на місці злочину.",
  "DIA_Candac_SQ508_LetsGo_03_01": "Добре, що ти прийшов, бо я вже збирався йти сам.",
  "DIA_Candac_SQ508_LetsGo_03_02": "Йди за мною!",
  "DIA_Candac_SQ508_Finish_03_01": "Я знав, що Іннос має для мене якесь приховане призначення.",
  "DIA_Candac_SQ508_Finish_03_02": "Всі ці сумніви, подорож до монастиря – все це було для того, щоб я міг зупинити зло, яке тут причаїлося.",
  "DIA_Candac_SQ508_Finish_03_03": "Я знову відчуваю у моєму серці жар відданості моєму Господу.",
  "DIA_Candac_SQ508_Finish_03_04": "Я поговорю з магами про все, що сталося, вони, без сумніву, будуть раді дізнатися, що ми зупинили некроманта.",
  "DIA_Candac_SQ508_Finish_03_05": "Якщо шукатимеш мене, я буду тут, на варті цієї каплиці. Дякую, друже мій.",
  "DIA_Candac_SQ508_Finish_03_06": "Бережи себе, і нехай Іннос оберігає тебе!",
  "DIA_Candac_SQ508_Finish_03_07": "Завдяки тобі я почав розуміти правду про наше життя і нашу віру.",
  "DIA_Candac_SQ508_Finish_03_08": "Дозволь я піду і помолюсь біля вівтаря Аданоса, мені ще багато чого потрібно обміркувати.",
  "DIA_Candac_SQ508_Finish_03_09": "Ти знаєш, де мене знайти.",
  "DIA_Candac_Q509_StopPraying_15_01": "Кандаку, я можу перервати твою молитву?",
  "DIA_Candac_Q509_StopPraying_03_02": "Звичайно, я завжди радий з тобою поспілкуватися.",
  "DIA_Candac_Q509_StopPraying_03_03": "Однак давай не заважатимемо молитися іншим і зустрінемось надворі.",
  "DIA_Candac_Q509_Question_03_01": "Добре, як я можу допомогти?",
  "DIA_Candac_Q509_Question_Prepare_15_01": "Я готуюся до експедиції, під час якої збираюся знайти певний артефакт для Магів Води.",
  "DIA_Candac_Q509_Question_Prepare_15_02": "Я шукаю воїнів, які допоможуть мені пробитися крізь армію нечиcті, що зайняла підземні коридори Вардхалу.",
  "DIA_Candac_Q509_Question_Prepare_03_03": "Більше нічого не потрібно говорити. Давно вже мій освячений меч не мав можливості служити меті очищення світу від виплодків Беліара.",
  "DIA_Candac_Q509_Question_Prepare_03_04": "Я з радістю піду з тобою до Вардхалу і докладу всіх зусиль, щоб покірні слуги Аданоса знайшли потрібний їм артефакт.",
  "DIA_Candac_Q509_Question_Thanks_15_01": "Я знав, що можу на тебе розраховувати.",
  "DIA_Candac_Q509_Question_Thanks_03_02": "Дякую за допомогу, яку я отримав, коли найбільше її потребував.",
  "DIA_Candac_Q509_Question_Thanks_03_03": "Я чекатиму тебе на місці, до побачення.",
  "DIA_Candac_Q509_Feel_03_02": "Це місце аж просякнуте духом виплодків Беліара...",
  "DIA_Candac_Q509_Feel_03_03": "...і подумати тільки, що все це сталося через імпульсивність фанатичних послідовників мого Бога – Інноса.",
  "DIA_Candac_Q509_Feel_03_04": "...і подумати тільки, що все це сталося через імпульсивність фанатичних послідовників Інноса.",
  "DIA_Candac_Ambient_03_01": "На Архолосі доведеться ще багато зробити для поширення віри в Інноса. Але я не припиню свої старання!",
  "DIA_Candac_Ambient_03_02": "Справа з цими статуетками не дає мені спати ночами... її потрібно вирішити.",
  "DIA_Candac_Ambient_03_03": "Я досі не можу прийти до тями після історії з цими дешевими статуетками. Мені потрібен спокій.",
  "DIA_Candac_Ambient_03_04": "Я не хочу розмовляти, хлопче.",
  "DIA_Candac_Ambient_03_05": "Бувало й краще, бувало й краще.",
  "DIA_Candac_Ambient_03_06": "Мушу визнати, я на тебе розраховую... Будь ласка, не підведи мене.",
  "DIA_Candac_Ambient_03_07": "З тих пір, як ти мені допоміг, все стало набагато краще. Я тобі дуже вдячний.",
  "DIA_Candac_SQ508_What_Wounded_Choice": "Мене важко поранили. Маги намагаються мені допомогти.",
  "DIA_Candac_SQ508_What_WasWounded_Choice": "Я був тяжко поранений. Маги мені допомогли.",
  "DIA_Candac_SQ508_AboutGraveyard_Allow_Choice": "Ти просто дозволиш оскверняти статую Інноса?",
  "DIA_Candac_Q509_Question_Prepare_Choice": "Я готуюся до експедиції..."
}