{
  "DIA_Javad_Q305_03_01": "Хто йде?! Як ти мене знайшов?",
  "DIA_Javad_Q305_15_02": "З досвіду знаю, що біженці люблять ховатися в печерах.",
  "DIA_Javad_Q305_03_03": "Біженці? Хе! Біженці – це боягузи, які втікають від наслідків. Я ні від чого не втікаю! Я прибув сюди з власної волі.",
  "DIA_Javad_Q305_03_04": "Ще раз так мене назвеш, і я виб'ю твої гарні зуби своєю... Хе, сокирою!",
  "DIA_Javad_Q305_15_05": "Розслабся. Мене цікавить твоя скринька, а не бійка.",
  "DIA_Javad_Q305_03_06": "Ох, старий! Це вже занадто. Мало того, що ти мене ображаєш, ти ще й хочеш відібрати у мене МОЮ власність.",
  "DIA_Javad_Q305_03_07": "Ти заплатиш мені за це кров'ю! Я покажу тобі, як південці розправляються зі злодіями!",
  "DIA_Javad_CalmDown_Place_03_16": "Прощавай, незнайомцю.",
  "DIA_Javad_CalmDown_15_01": "Втихомирився вже?",
  "DIA_Javad_CalmDown_03_02": "Я знав, що на Архолосі буде багато здібних воїнів!",
  "DIA_Javad_CalmDown_03_03": "Але чого я не очікував, так це того, що перший же парубок, якого я тут зустріну, звалить мене на землю.",
  "DIA_Javad_CalmDown_03_04": "Можеш забути про скриньку, я тобі її не віддам!",
  "DIA_Javad_CalmDown_15_05": "Я не хочу тебе грабувати. Просто на неї чекає дуже впливовий чоловік, і вона повинна повернутися до нього. Інакше нам обом кінець.",
  "DIA_Javad_CalmDown_15_06": "До речі, у тебе тут зібралася непогана 'колекція' тушок.",
  "DIA_Javad_CalmDown_03_07": "Що я маю тобі сказати? Звірі хотіли мене зжерти, а мені така перспектива не дуже подобається.",
  "DIA_Javad_CalmDown_Who_15_01": "Хто ти взагалі такий?",
  "DIA_Javad_CalmDown_Who_03_02": "Мене звуть Джавад. Я гордий південець і прибув сюди, щоб знайти гідних мене супротивників.",
  "DIA_Javad_CalmDown_Who_03_03": "Я був на Лондрамі, але там марно було шукати якихось викликів. Мені сказали, що в столиці регіону я знайду більше щастя.",
  "DIA_Javad_CalmDown_Who_15_04": "Плавати з острова на острів, щоб гамселити один одного?",
  "DIA_Javad_CalmDown_Who_03_05": "А що в цьому поганого? Де взятися задоволенню від хорошої битви, якщо знаєш, що завжди переможеш?",
  "DIA_Javad_CalmDown_Who_15_06": "Здається, я починаю розуміти твій спосіб мислення.",
  "DIA_Javad_CalmDown_Why_15_01": "Чому ти досі тут сидиш?",
  "DIA_Javad_CalmDown_Why_03_02": "Я хотів відпочити. Мій човен затонув, тож мені довелося пливти сюди. Якби ти не з'явився, я б, напевно, пішов собі далі.",
  "DIA_Javad_CalmDown_Talk_15_01": "Може, ми якось домовимось?",
  "DIA_Javad_CalmDown_Talk_03_02": "Живцем я не віддам тобі коштовності, але є інше рішення.",
  "DIA_Javad_CalmDown_Talk_15_03": "І що ти пропонуєш?",
  "DIA_Javad_CalmDown_Talk_03_04": "Є ще одна скринька. Ух... Ну, була...",
  "DIA_Javad_CalmDown_Talk_03_05": "Як ти, мабуть, помітив, сюди забігло кілька звірів. Проблема в тому, що поки я з ними розбирався, кляті гобліни забрали все, що змогли, в тому числі і другу скриньку.",
  "DIA_Javad_CalmDown_Talk_15_06": "Чудово! Тож тепер мені доведеться бігати по всьому болоту в пошуках зграї гоблінів?",
  "DIA_Javad_CalmDown_Talk_03_07": "Ніяк інакше, мій друже. Ну, якщо тільки ти не хочеш розсердити цього впливового чоловіка.",
  "DIA_Javad_CalmDown_Kill_15_01": "Буде простіше, якщо я тебе вб'ю.",
  "DIA_Javad_CalmDown_Kill_03_02": "Вдруге тобі буде не так легко. Я вже знаю твій стиль бою. Хе-хе-хе-хе-хе! Здохни!",
  "DIA_Javad_CalmDown_Sure_15_01": "Нехай буде так. Я знайду тих тварюк. А як щодо тебе?",
  "DIA_Javad_CalmDown_Sure_03_02": "Я вирушу на пошуки вправних воїнів. Ці коштовні камені надовго забезпечать мене їжею.",
  "DIA_Javad_CalmDown_Sure_03_03": "Добре, що ми дійшли згоди. Я не хотів би тебе вбивати.",
  "DIA_Javad_CalmDown_Warriors_15_01": "Я знаю, де можна знайти воїнів. У сусідній Гавані є ціла купа вправних молодиків. У них навіть є арена, де вони влаштовують бої.",
  "DIA_Javad_CalmDown_Warriors_03_02": "Арена? Нарешті виклик для Джавада! Це далеко?",
  "DIA_Javad_CalmDown_Warriors_15_03": "Ні. Ти знайдеш її без проблем. Скажи, що тебе прислав Марвін.",
  "DIA_Javad_CalmDown_Warriors_03_04": "Тоді я вирушаю в дорогу.",
  "DIA_Javad_CalmDown_Place_15_01": "Я знаю місце, де ти міг би проявити себе.",
  "DIA_Javad_CalmDown_Place_15_02": "Приєднуйся до Міської Варти. Там бійок тобі завжди вистачатиме.",
  "DIA_Javad_CalmDown_Place_15_03": "А, може, ти віддаєш перевагу способу життя найманця? Гільдія Араксос набирає лише найкращих з найкращих.",
  "DIA_Javad_CalmDown_Place_15_04": "Яким би не був твій вибір, в місті ти зустрінешся з самою елітою.",
  "DIA_Javad_CalmDown_Place_03_05": "Хммм, еліта, кажеш? Ти мене переконав, я вирушаю негайно.",
  "DIA_Javad_TournamentFight_03_01": "Хто у нас тут?! Марвіне, друже! Я міг би здогадатися, що ця подія приверне такого великого воїна, як ти!",
  "DIA_Javad_TournamentFight_15_02": "Джаваде, бачу, тобі подобається на новому місці.",
  "DIA_Javad_TournamentFight_03_03": "Ти був до біса правий, це ідеальне місце для мене. Тут є з ким випити, є кого побити, а головне – ніхто не здіймає галасу.",
  "DIA_Javad_TournamentFight_03_04": "Однак мушу попередити, що під час останньої нашої сутички я був сильно ослаблений і поранений. Тепер для тебе це буде не так легко.",
  "DIA_Javad_TournamentFight_Fight_15_01": "Я буду радий це перевірити, готуй зброю!",
  "DIA_Javad_TournamentFight_Fight_03_02": "Нехай переможе найкращий!",
  "DIA_Javad_TournamentFight_Win_15_01": "Джаваде, я мушу виграти цей турнір, це єдиний спосіб дістатися до викрадачів мого брата.",
  "DIA_Javad_TournamentFight_Win_03_02": "Можеш більше нічого не казати. Я завдячую тобі життям. Ти пробачив мені, коли я був чужинцем, який напав на тебе.",
  "DIA_Javad_TournamentFight_Win_03_03": "Честь воїна вимагає, щоб я виконав твоє прохання. Давай, вдар мене, вдар з усієї сили!",
  "DIA_Javad_AfterTournamentFight_03_05": "Я знав, що ця поразка в печері була простою випадковістю.",
  "DIA_Javad_AfterTournamentFight_03_06": "Ти хоробро бився, Марвіне, але силу варга і роки тренувань не зупинити!",
  "DIA_Javad_AfterTournamentFight_03_02": "Чудовий бій! Схоже, мені ще треба багато тренуватися, щоб зрівнятися з тобою.",
  "DIA_Javad_AfterTournamentFight_03_03": "Завітай до мене ще раз, можливо, проведемо невеличкий реванш.",
  "DIA_Javad_AfterTournamentFight_15_04": "Дякую, Джаваде. Хто знає, може, на третій раз пощастить!",
  "DIA_Javad_AfterTournamentFight_03_01": "Мій борг тепер сплачено. Щасти тобі в твоїх пошуках, друже.",
  "DIA_Javad_BeforeFinal_13_01": "Я знав, що ти дійдеш до фіналу. Нервуєш?",
  "DIA_Javad_BeforeFinal_End_13_01": "Пам'ятай, коли опонент більший і сильніший, ти мусиш використовувати свої переваги.",
  "DIA_Javad_BeforeFinal_End_13_02": "Дозволь йому завдавати ударів і втомлюватися, поки ти будеш шукати ідеальні моменти для атаки.",
  "DIA_Javad_BeforeFinal_End_13_03": "Навіть найкращі роблять помилки, тому я маю для тебе дещо про всяк випадок. Це зілля зміцнить твоє тіло.",
  "DIA_Javad_BeforeFinal_End_13_04": "Якщо Бен тебе вдарить, важливо, щоб ти не впав після першого ж удару. Ти зганьбиш не тільки себе, але й мене як людину, яка тобі програла.",
  "DIA_Javad_BeforeFinal_Yes_15_01": "Так, всі говорять про Бена, як про якогось монстра.",
  "DIA_Javad_BeforeFinal_Yes_13_01": "Що ж, стрес допомагає воїну. Саме страх смерті робить людину найкращим бійцем.",
  "DIA_Javad_BeforeFinal_No_15_01": "Ні, я вже переміг багато супротивників. Бен буде наступним.",
  "DIA_Javad_BeforeFinal_No_13_01": "Самовпевненість може бути фатальною. Я знав багатьох воїнів, які вважали себе безсмертними.",
  "DIA_Javad_BeforeFinal_No_13_02": "Вони вірили в це, поки, просто кажучи, хтось їх не вбив. Не повторюй їхніх помилок.",
  "DIA_Javad_Q509_Question_15_01": "Не набридло ще це місце?",
  "DIA_Javad_Q509_Question_03_02": "Спочатку я думав, що захищати торговців та їхні товари буде так само нудно, як рахувати піщинки в пустелі, але я чудово проводжу час!",
  "DIA_Javad_Q509_Question_03_03": "Хто б міг подумати, що можна отримати стільки золота, залякуючи неплатоспроможних торговців, знаходячи зниклі товари та розв'язуючи язики.",
  "DIA_Javad_Q509_Question_03_04": "Вино, жінки і регулярні бої на арені, все це звучить як справжній рай... Але я більше не можу терпіти це кляте болото!",
  "DIA_Javad_Q509_Question_03_05": "Тут все постійно мокре... Якщо так триватиме, я збожеволію! Останнім часом я навіть не можу пити вино, бо воно нагадує мені ту огидну зелену, густу, болотну воду!",
  "DIA_Javad_Q509_Prepare_Description": "Я готуюсь до небезпечної експедиції...",
  "DIA_Javad_Q509_Prepare_15_01": "Я готуюсь до небезпечної експедиції, тобі це цікаво?",
  "DIA_Javad_Q509_Prepare_03_02": "Дякую за пропозицію, але мені й тут добре. Я відчуваю, що дійсно знайшов те, що мені подобається, і при цьому можу добре заробляти. Щасти тобі в твоїх пошуках!",
  "DIA_Javad_Q509_Prepare_03_03": "Якщо в цій експедиції можна здобути трохи золота, вписуй мене до списку вже зараз.",
  "DIA_Javad_Q509_Prepare_15_04": "Не сумнівайся, в руїнах Вардхалу, як кажуть, знаходиться ціла скарбниця, повна золота та артефактів...",
  "DIA_Javad_Q509_Prepare_03_05": "От би ті легенди були правдиві. Ненавиджу битись за просто так!",
  "DIA_Javad_Q509_Feel_03_02": "Я б краще вже побачив трохи цього обіцяного золота. Поки що я тут бачу тільки купи каміння та кісток.",
  "DIA_Javad_HowsThere_15_01": "І як тобі тут подобається?",
  "DIA_Javad_HowsThere_03_02": "Такого великого міста я не бачив за все своє життя... Я все ще гублюся на деяких вулицях, але не скаржуся. Архолос – місто можливостей. Побачимо, що буде далі.",
  "DIA_Javad_HowsThere_03_03": "Якраз те місце, яке я шукав, можна заробити трохи золота і не нудьгувати. Добре, що ти мене сюди привів!",
  "DIA_Javad_CalmDown_Talk_Sure_Choice": "Нехай буде так. Я знайду тих тварюк. А як щодо тебе?",
  "DIA_Javad_CalmDown_Talk_Sure_Warriors_Choice": "Я знаю, де можна знайти воїнів. (Відправити до Гавані)",
  "DIA_Javad_CalmDown_Talk_Sure_Warriors_Place_Choice": "Я знаю місце, де ти можеш бути корисним. (Відправити до міста)",
  "DIA_Javad_TournamentFight_Win_Choice": "Джаваде, я мушу виграти цей турнір."
}
